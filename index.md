# BN(O) 改名契填表機
請先閱讀以下說明書全文。

## 點解要補簽改名契

香港入境處容許18歲之前免改名契，喺香港身份證上加減英文名，或者改變名字（given name）次序。HM Passport Office 唔承認咁樣非正式地改名，所以佢哋見到身份證同舊 BN(O) 護照個名唔同，就會要求你提供一份改名契以茲證明。

### 例子

以下情況要補簽改名契：
* 添加英文名： `Yat Sum WONG` → `Yat Sum Chris WONG`；`Yat Sum WONG` → `Chris Yat Sum WONG`
* 刪減英文名： `Yat Sum Chris WONG` → `Yat Sum WONG`；`Chris Yat Sum WONG` → `Yat Sum WONG`
* 改變名字次序： `Yat Sum Chris WONG` → `Chris Yat Sum WONG`；`Chris Yat Sum WONG` → `Yat Sum Chris WONG`
* 改變拼音： `Yat Shum WONG` → `Yat Sum WONG`

以下情況唔使補簽改名契：
* 姓氏（surname）放前/放後並不重要： `Yat Sum Chris WONG` = `WONG Yat Sum Chris`；`Chris Yat Sum WONG` = `WONG Chris Yat Sum`；`Yat Sum WONG` = `WONG Yat Sum`
* 證件上唔會出現中間名（middle name），改變中間名毋須填報，亦毋須改名契。多於一個字嘅名字（given name），唔算係中間名。香港人一般唔會有中間名。

## 說明及用法

* 建議於遞交 BN(O) 續期申請時附上改名契。亦可以事後補交。
* 一定要交正本。
* 改名契需要列印後親筆簽署，及至少一名見證人副署。見證人須年滿18歲，可以係 BN(O) 續期申請嘅副署人。
* 新舊姓名兩次簽署建議一式一樣，而且同 BN(O) 續期申請簽署一樣。
* [範本](https://www.gov.uk/change-name-deed-poll/make-an-adult-deed-poll)用字來自英國政府。我哋測試過，HM Passport Office 會接受。 
