# BN(O)英國改名契

香港入境處容許18歲之前免改名契，喺香港身份證上加減英文名，或者改變名字次序。英國法律唔承認咁樣非正式地改名，所以 HM Passport Office 見到身份證同舊BN(O)護照個名唔同，就會要求你提供一份改名契以茲證明。你可以喺遞交BN(O)續期申請時附上改名契，亦可以事後補簽。

改名契需要親筆簽署，及一名見證人副署。改名契見證人可以係BN(O)申請的副署人

## 例子

以下情況需要補簽改名契：
* 添加英文名： `Yat Sum WONG` → `Yat Sum Chris WONG`；`Yat Sum WONG` → `Chris Yat Sum WONG`
* 刪減英文名： `Yat Sum Chris WONG` → `Yat Sum WONG`；`Chris Yat Sum WONG` → `Yat Sum WONG`
* 改變名字次序： `Yat Sum Chris WONG` → `Chris Yat Sum WONG`；`Chris Yat Sum WONG` → `Yat Sum Chris WONG`

以下情況不需要改名契：
* 姓氏放前/放後並不重要： `Yat Sum Chris WONG` = `WONG Yat Sum Chris`；`Chris Yat Sum WONG` = `WONG Chris Yat Sum`；`Yat Sum WONG` = `WONG Yat Sum`
