# BN(O)英國改名契

幫你起草同製作 BN(O) 續期時可能要用到嘅改名契。範本用字來自英國政府比收費服務現代而簡潔，，HM Passport Office 肯定會接受。

## 點解要改名契

香港入境處容許18歲之前免改名契，喺香港身份證上加減英文名，或者改變名字（given name）次序。英國法律唔承認咁樣非正式地改名，所以 HM Passport Office 見到身份證同舊 BN(O) 護照個名唔同，就會要求你提供一份改名契以茲證明。你可以喺遞交 BN(O) 續期申請時附上改名契，亦可以事後補簽。

改名契需要親筆簽署，及至少一名見證人副署。見證人須年滿18歲，可以係 BN(O) 續期申請嘅副署人。

新舊姓名兩次簽署可以一式一樣。

## 例子

以下情況要補簽改名契：
* 添加英文名： `Yat Sum WONG` → `Yat Sum Chris WONG`；`Yat Sum WONG` → `Chris Yat Sum WONG`
* 刪減英文名： `Yat Sum Chris WONG` → `Yat Sum WONG`；`Chris Yat Sum WONG` → `Yat Sum WONG`
* 改變名字次序： `Yat Sum Chris WONG` → `Chris Yat Sum WONG`；`Chris Yat Sum WONG` → `Yat Sum Chris WONG`
* 改變拼音： `Yat Shum WONG` → `Yat Sum WONG`

以下情況唔使補簽改名契：
* 姓氏（surname）放前/放後並不重要： `Yat Sum Chris WONG` = `WONG Yat Sum Chris`；`Chris Yat Sum WONG` = `WONG Chris Yat Sum`；`Yat Sum WONG` = `WONG Yat Sum`
* 證件上唔會出現中間名（middle name），改變中間名毋須填報，亦毋須改名契。多於一個字嘅名字（given name），唔算係中間名。香港人一般唔會有中間名。
